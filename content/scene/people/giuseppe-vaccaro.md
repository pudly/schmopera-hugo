---
date: "2016-11-02T13:12:00+00:00"
discipline: Conductor, pianist, composer
lastmod: "2016-11-02T13:20:00+00:00"
primary_image: https://res.cloudinary.com/schmopera/image/upload/v1545409169/media/webhook-uploads/1478092287888/2d5526_8a7c77c511dd47f1a7d01f0473c946b5~mv2.jpg.jpg
publishDate: "2016-11-02T13:12:00+00:00"
slug: giuseppe-vaccaro
social_media:
- platform: Facebook
  template: social-media
  url: https://www.facebook.com/giuseppevaccaroconductor/
- platform: Twitter
  template: social-media
  url: https://twitter.com/ppevaccaro
- _template: people_single
  platform: Youtube
  template: social-media
  url: https://www.youtube.com/channel/UCR07xtzwvGJc1WCmYM83SGw
title: Giuseppe Vaccaro
website: http://www.giuseppevaccaro.com/
---

Diplomato in Pianoforte (con lode e menzione), Musica da Camera (con lode), Direzione d'Orchestra (con lode), Composizione (con ottimi voti) si è formato presso il conservatorio “V. Bellini” di Palermo per poi perfezionarsi a Parma presso il conservatorio “A. Boito”. I Docenti di riferimento per la sua formazione accademica sono stati: R.Plano e D. Sollima, per il repertorio solistico; P. Maurizzi per il repertorio cameristico; L. Tessadrelli, E. Ballio, A.M. Turcotte e S. Chinca per Contrappunto e Composizione; G. Damiani e L. Bonelli per la Lettura della Partitura; P. Veneri per la Direzione d'Orchestra. 

Ha partecipato alle masterclasses di direzione d'orchestra tenute da U. Benedetti Michelangeli, M. Guidarini, N. Thomson e H. Leenders; di pianoforte tenute da B. Canino, A. Miodini, M.Scalafiotti, N. Delle Vigne; di musica da camera tenute dal Trio di Parma, Y. Savary, D. Grassi, F. Oldenburg, R. Heiber, G.J van der Weerd, T. Steinhöfel, G.Sollima, F.M Sardelli, S.Scapucci. 

Ha debuttato come solista con l'Orchestra OGSS (da lui fondata) nel maggio del 2009 eseguendo il concerto per pianoforte op. 18 n.1 in Do mag di L. van Beethoven e come camerista nel maggio 2011 con la Sonata Sz.110, BB 115 per due pianoforti e percussioni di B. Bartòk. Si è esibito come solista, camerista e accompagnatore di cantanti in varie sedi: Teatro Politeama Garibaldi (PA), Teatro San Carlino (BS), Teatro Bibiena (MN), Sala Bossi (BO), Sala Verdi (Conservatorio di Milano), Lisztzentrum (Raiding – Vienna), Sala congressi Palazzo Unesco (Parigi), Auditorium di Lloret de mar (Barcellona), Teatro Regio di Parma (Ridotto), Teatro Alighieri di Ravenna (Ridotto), Oratorio S.F. Neri (Torino), Pinacoteca Stuard (PR), Teatro all'Antica (Sabbioneta), Teatro Comunale (Casalmaggiore), Auditorium S. Francesco (Sciacca) etc. 

È stato vincitore della borsa di studio “G. Verdi” per compositori indetta dall'associazione Verdissime.com per la quale spesso si esibisce e compone. Vincitore di alcuni concorsi nazionali e internazionali, perlopiù cameristici, attualmente è commissario di giuria e pianista accompagnatore per il concorso TIM (sedi di Parma, Sommacampagna di Verona e Milano). 

Ha avuto contratti di collaborazione con: OSS (PA), teatro F. Zappalà (PA), Fondazione Teatro Grande (BS), Accademia “I musici di Parma”, Accademia Mediterranea di P. Ballo, Conservatorio “G. Martini” (BO), Conservatorio “A. Boito” di Parma, l'International Music Festival di Casalmaggiore (CR), Associazione “Il Cerchio delle Arti” (Sciacca). Dal 2015 è titolare della cattedra di pianoforte presso la S.M.I.M di Edolo (BS). 

Nell'agosto del 2013 si è esibito a Okinawa (Giappone) in alcuni concerti solistici e cameristici con il soprano Aoi Yonamine. Il 13 giugno 2014 ha debuttato come direttore d'orchestra per l'Orchestra Regionale dell'Emilia Romagna di Parma. Nel 2014 ha inciso un album dal titolo “Librazioni” che comprende tutti i suoi lavori per voce e pianoforte. Nel luglio 2015 ha tenuto una masterclass di pianoforte e composizione a Berceto (PR) per G.A.S. Parma. Nell'estate 2015 ha realizzato un tour in Giappone esibendosi in sedi prestigiose come Ingatto Hall (Fukuoka), Akata Gallery Hall (Naha) e altre eseguendo le musiche di “Librazioni” e prime composizioni assolute per voce e pianoforte: numerose sono per il 2016 le date italiane in cui verrà presentato il disco. 

È compositore di musica pianistica, da camera e sinfonica. È stato definito "eccellenza siciliana nel mondo" (D. Ciranni su "Oggimedia.it"). Collabora come pianista e direttore con il soprano Jessica Nuccio e il baritono Simone Piazzola. Alcune sue composizioni sono risultate vincitrici di concorsi come il “I concorso di Composizione per Fisarmonica e quartetto d'archi – AccordiOnString – PIF di Castelfidardo” e il “III Concorso di Composizione – Premio Accademia Musicale di Oderzo”.
