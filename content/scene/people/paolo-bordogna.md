---
date: "2018-04-30T21:25:00-04:00"
discipline: Baritone
lastmod: "2018-04-30T21:25:00-04:00"
primary_image: https://res.cloudinary.com/schmopera/image/upload/v1545409169/media/webhook-uploads/1525137814361/PaoloBordogna200x300.jpg.jpg
publishDate: "2018-04-30T21:25:00-04:00"
related_companies:
- scene/companies/washington-national-opera.md
- scene/companies/teatro-alla-scala.md
- scene/companies/opra-national-de-paris.md
- scene/companies/bayerische-staatsoper.md
- scene/companies/royal-opera-house.md
- scene/companies/gran-teatre-del-liceu.md
- scene/companies/wiener-staatsoper.md
slug: paolo-bordogna
social_media:
- _template: people_single
  platform: Twitter
  template: social-media
  url: https://twitter.com/bordognapaolo
title: Paolo Bordogna
---

Cantante di fama internazionale, dalla voce baritonale tanto estesa da permettergli di esprimersi anche come bass-baritone e basso buffo, grazie alla sua duttilità d’interprete e alle grandi capacità attoriali, Paolo Bordogna è oggi considerato uno dei miglior “buffi” della sua generazione.
Sono oltre cinquanta i personaggi da lui interpretati, tra cui ruoli diversi nello stesso titolo (Dandini, Don Magnifico, Dulcamara, Belcore, Don Pasquale, Malatesta, Guglielmo, Don Alfonso, Figaro, Don Bartolo, Don Alvaro, Leporello, Figaro e Il Conte) in un repertorio che spazia dal barocco all’opera contemporanea, con una particolare predisposizione per Mozart, Rossini, Donizetti e il Belcanto. 
 
Dal 2005 è ospite regolare del Rossini Opera Festival dove ha preso parte a numerose produzioni (*La gazzetta*, *La cambiale di matrimonio*, *La gazza ladra*, *La scala di seta*, *Le nozze di Teti e di Peleo*, *La Cenerentola*, *Matilde di Shabran*, *L’occasione fa il ladro*, *Il barbiere di Siviglia*) confermandosi come uno dei massimi esponenti del repertorio brillante.
 
Ha calcato inoltre alcuni fra i più prestigiosi palcoscenici internazionali, fra i quali Teatro alla Scala, Opéra National de Paris, Wiener Staatsoper, ROH Covent Garden of London,Teatro Real di Madrid, Liceu di Barcelona, Washington National Opera, München Bayerische Staatsoper, Palau de les Arts di Valencia, Opéra de Nice, Operà de Toulon, Seul Arts Centre, Sydney Opera House, NCPA di Pechino, Tchaikovsky di Mosca, Accademia Nazionale di Santa Cecilia, Maggio Musicale Fiorentino, Teatro San Carlo di Napoli, Teatro dell’Opera di Roma, Teatro Regio di Parma, Teatro Comunale di Bologna, collaborando con direttori d’orchestra quali Roberto Abbado, Yves Abel, Marco Armiliato, Bruno Campanella, Alan Curtis, Alessandro De Marchi, Dan Ettinger, Jesús López Cobos, Michele Mariotti, Kent Nagano, Evelino Pidò, Stefano Ranzani, Donato Renzetti, Corrado Rovaris, Christophe Rousset, Claudio Scimone, Alberto Zedda.
 
Fra gli impegni della stagione 2017/18: *Le nozze di Figaro* (Bartolo) e *La Cenerentola* (Don Magnifico) alla Bayerische Staatsoper di Monaco, *Don Pasquale* (ruolo del titolo) all’Opera di Bilbao, un Gala Rossiniano presso l’Opera de Mahon, *L’elisir d’amore* (Dulcamara) al Liceu de Barcelona, *Il barbiere di Siviglia* al Grand Theatre de la Ville de Luxembourg e alla Washington Opera, e *Le nozze di Figaro* al Teatro Regio di Torino.

Ha al suo attivo numerose incisioni per le etichette Decca, Naxos, Dynamic, Bongiovanni, Opus Arte.

In aprile 2015 è uscito il suo nuovo album da solista per la Decca, “Tutto buffo”, con le più belle arie dell’opera buffa italiana.

Milanese, ha studiato presso l’Accademia Lirica Internazionale di Desenzano del Garda e con Alberto Zedda presso l’Accademia Rossiniana di Pesaro. Nel 2000 ha ricevuto il Premio Caruso e nel 2006 il Premio Bastianini.
